# Robotakia Smart Assistants
 Μικρό Δημοτικό - Smart School

# Περιγραφή
Οι προσωπικοί βοηθοί αποτελούν μέρος της Τεχνητής Νοημοσύνης που έχει διεισδύσει στην καθημερινότητά μας και μας βοηθά στις μετακινήσεις στον δρόμο, στο σπίτι και στον επαγγελματικό μας χώρο. Σκεφτήκαμε, λοιπόν, πως θα ήταν χρήσιμο να υπάρχει και στον χώρο του σχολείου, όπου είναι ο κατεξοχήν χώρος διερεύνησης, εκπαίδευσης και μάθησης.  

Για τον λόγο αυτό, δημιουργήσαμε μια μακέτα, η οποία απεικονίζει ένα σχολείο, όπου υπάρχει σχολική βοηθός και είναι ικανή να βοηθήσει τα παιδιά στην περιήγησή τους στον χώρο, να τους υπενθυμίζει το πρόγραμμά τους, να απαντάει στις ερωτήσεις τους για το πού μπορούν να βρουν άμεσα τον/την δάσκαλο/α τους. Μπορεί ακόμα και να τα ψυχαγωγήσει στον ελεύθερο χρόνο του διαλείμματος! Για να γίνει πράξη αυτό, χρησιμοποιήσαμε την εκπαιδευτική γλώσσα προγραμματισμού Scratch 3.0 και την επέκταση text to speech. Παράλληλα, χρησιμοποιήσαμε και το microbit, ώστε να δώσουμε περισσότερες δυνατότητες στη σχολική μας βοηθό.  

Το έργο μας, ωστόσο, το επεκτείναμε ώστε να μπορεί να προσφέρει βοήθεια και σε μαθητές που μπορεί να έχουν κάποια κινητική δυσλειτουργία. Έτσι, ο Jack, που βρίσκεται σε αναπηρικό αμαξίδιο, έχει τη δυνατότητα, πατώντας το πλήκτρο «Α» του microbit, να ενεργοποιήσει τον δικό του προσωπικό βοηθό, ο οποίος θα ελέγχει το robotaki Edison μέσα στον χώρο του σχολείου. Το Edison είναι υπεύθυνο να μετακινεί με ασφάλεια τον Jack στους χώρους του σχολείου. Το microbit (προσωπική βοηθός) επικοινωνεί με το Edison, μέσω ήχου (παλαμάκια) από τον υπολογιστή. Το Edison κινείται στον χώρο του σχολείου «διαβάζοντας» με τον αισθητήρα του μια μαύρη γραμμή.  

# Εκπαιδευτικοί Στόχοι

1. Κατανόηση του όρου Τεχνητή Νοημοσύνη: Υλοποίηση ενός έργου, όπου η ΤΝ θα έχει ρόλο σχολικού βοηθού για όλα τα παιδιά γενικά, αλλά και για τα άτομα με κινητικές δυσκολίες ειδικότερα. Έτσι, θα γίνει αντιληπτή  η χρησιμότητα της ΤΝ στην καθημερινότητα του ανθρώπου.  

2. Ανάπτυξη λεπτής κινητικότητας και δημιουργικότητας: Τα παιδιά θα κληθούν να σχεδιάσουν και να κατασκευάσουν τη μακέτα ενός σχολικού χώρου, χρησιμοποιώντας μακετόχαρτο καθώς και να τη διακοσμήσουν. Αυτό θα διευρύνει την καλλιτεχνική τους δραστηριότητα και επίσης θα καλλιεργήσει τη λεπτή τους κινητικότητα.  

3. Επαφή με τη 3d σχεδίαση: Οι μαθητές θα μάθουν να χρησιμοποιούν το εργαλείο ΄΄Tinkercad΄΄, ώστε να εξοικειωθούν με την 3d σχεδίαση και να γνωρίσουν τον τρόπο με τον οποίο εκτυπώνεται ένα αντικείμενο. Οι μαθητές γνωρίζουν ένα νέο σχεδιαστικό περιβάλλον και ενισχύουν την δημιουργικότητά τους.  

4. Ανάπτυξη αλγοριθμικής σκέψης και Προγραμματιστικής δεξιότητας: Τα παιδιά θα προγραμματίσουν με τo εργαλείο Scratch 3.0., το οποίο θα χρησιμοποιήσουν, ώστε να φτιάξουν τον κώδικα της σχολικής βοηθού και θα μάθουν για το AI με τη χρήση της επέκτασης text to speech. Παράλληλα, θα μάθουν τι είναι ο αλγοριθμικός προγραμματισμός, τι είναι η συνθήκη και η δομή επανάληψης, και θα μάθουν να προγραμματίζουν και να συνδέουν με τη Scratch 3.0. Επίσης, θα εξασκήσουν το κομμάτι του προγραμματισμού και μέσα από το Edison. 

# Υλικά 
Microbit (ποσότητα 1): 19,90 € 
Edison (ποσότητα 1): 54,90 € 